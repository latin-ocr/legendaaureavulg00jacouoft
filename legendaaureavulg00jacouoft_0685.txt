Cap. CXLV. De sancto Michaele archangelo, 645

gerarchiae„ Quidam vero praeponuntur ad regimen aliquus partis
regni, ut praepositi et balivi ct hujusmodi minores officiales. Et
his similes sunt ordines tertiae gerarchiae. Tres igitur primae
gerarchiae accipiuntur, in quantum Deo assistunt et ad ipsum
convertuntur. Ad haec tamen tria neccssaria sunt, scilicet summa
dilectio, et hoc quantum ad ordinem seraphin, qnod interpretatur
ardentes; perfecta cognitio, et hoc quantum ad cherubin, quoniam
interpretatur plenitudo scientiae3 perpetua comprehensio sive fruitio,
et hoc quantum ad thronos, quod interpretantur sedes, quia. in iis
sedet Deus et quiescit, dum eos in se quiescere facit. Tres autem
ordines mediae gerarchiae accipiuntur, in quantum habent praeesse
et regere universitatem hominum in communi. Hoc autem regimen
consistit in tribus: primo in praesidendo sive imperando, et hoc
pertinet ad ordinem dominationum, ad quem spectat interioribus
praeesse et eos in omnibus ministeriis divinis dirigere ac iis omnia
imperare, quod innuit Zachar. V., ubi unus angelus alteri dixit:
curre et loquere ad puerum istum dicens etc. Secundo in operando,
et hoc pertinet ad ordinem virtutum, quibus nihil est impossibile
exsequi, quod imperatur, quia iis datum est posse super omnia
difficilia ad divinum ministerium pertinentia, et ideo iis attribuit
miracula facere. Tertio in arcendo, ut scilicet impedientia et in-
festantia arceantur, et hoc pertinet ad ordinem potestatum, quae
babent coercere contrarias potestatcs3 quod signatum est Tobiae
cap. VIII, ubi dicitur, quod Raphael religavit daemonium in de-
serto superioris Aegypti. Tres vero ordines ultimae gerarchiae
accipiuntur, secundum quod babent regimen determinatum et limi-
tatum. Quidam enim eorum praesunt uni provinciae. Hi sunt de
ordine principatus, sicut erat princeps Persarum, qui praeerat
Persis3 de quo habetur Daniel. X.: quidam vero deputati sunt ad
regimen multitudinis, ut, puta, unius civitatis, et hi dicuntur
archangeli3 quidam vero ad regimen personae singularis, ct hi
dicuntur angeli. Unde et dicuntur minima nuntiare ex eo, quod
eorum ministerium ad unum hominem limitatur, archangeli vero
dicuntur majora nuntiare, quia bonum unius multitudinis dignius
est, quam honum unius hominis. In assignatione autem ordinum
primae gerarchiae Gregorius et Bernartius cum Dionysio concor-
dant, quia accipitur penes eorum fruitionem, quae consistit in
ferventi dilectione quo ad seraphin, profunda cognitione quo ad
cherubin, perpetua retentione quo ad thronos. Sed in assigna-

