Cap. LXXXIX. De sancto Petro apostolo. 369

interpretatur caput vel petra vel increpans ore: caput ratione prin-
cipatus in praelatione, petra ratione firmitatis in passione, increpans
ore ratione constantiae in praedicatione. Tertio vocatus est Petrus,
quod interpretatur agnoscens vel discalcians vel dissolvens, quia
Christi divinitatem agnovit, cum dixit: tu es Christus tilius Dei vivi, et
pedes affectuum suorum ab omni opere mortuo et terreno discalciavit‚
cum dixit: ecce nos reliquimus omnia etc„ et vincula peccatorum a no
bis dissolvit et hoc per claves, quas a domino accepit. Habuit autem
triplex cognomen, dic'tus est enim SJmon Johanna‚ quod interpreta-
tur domini pulchritudo; secundo Symon Johannis, quod interpretatur:
cui donatum est; tertio Symon Bariona, quod interpretatur filius co-
lumbae, per quod datur intelligi, quod ipse habuit pulchritudinem
morum, dona virtutum, abundantiam lacrynarum, quia columba
habet gemitum pro cantu. Istud autem nomen Petrus Jesus primo
sibi imponendum permisit et dixit Joh. 1: tu vocaberis Canibus,
quod interpretatur Petrus3 secundo promissum imposuit, sicut di-
citur Marc. III: et imposuit Symoni nomen Petrus3 tertio impositum
confirmavit, cnm dixit Matth. XVI: et ego dico tibi, quia tu es
Petrus et super lianc petram etc. Ejus martirium Marcellus, Linus
papa, Hegesippus et Leo-papa scripserunt.

1. Petrus apostolus inter caeteros et super caeteros apostolos
maj0ris fervoris exstitit, nam et scire domini proditorem voluit, quia,
ut dicit Augustinus, si eum scivisset, dentibus discerpsisset et ob
hoc dominus proditorem suum nominare nolebat, quia, ut ait Chry-
sostomus, si ipsum nominasset, Petrus continuo surrexisset et ip-
sum protinus trucidasset. Hic super mare ad dominum ambulavit,
in domini transfiguratione et puellae suscitatione a domino electus suit,
staterem in ore piscis invenit, claves regni caelorum ,a domino
accepit, pascendas oves a Christo suscepit, tria millia hominum
in pentecoste sua praedicatione convertit, Ananiae et Sapliirae mor-
tem praedixit, Aeneam paraliticum curavit, Cornelium baptizavit,
Tabitam suscitavit, umbra sui corporis infirmos sanavit, ab Herode
incarceratur, sed ab angelo liberatur. Qualis autem ejus cibus
vel indumentum fuerit, ipse'hoc in libro Clementis testatur: panis,
inquit, solus est mihi cum olivis ct raro cum oleribus in usu est;
indumentum autem hoc est mihi, quod vides , tunica cum pallio, et
hoc habens nihil aliud requiro. Fertur quoque, quia in sinu sem-
per sudarium portabat, quo crebro fluentes lacrymas tergebat, quia,
quando dulcis allocutionis et praesentiae Dei memor erat, prae ni-

24

