608 Cap. CXXXVII. De exaltatione sanctae crucis.

voluit. Quod Syrois primogenitus ejus audiens cum Eraclio foedus
iniit patremque cum nobilibus persequens in vinculis jecit, quem
pane tribulationis et aqua angustiae sustentans tandem sagittari
et occidi fecit. Postmodum autem omnes incarceratos cum patriarcha
et ligno crucis Eraclio destinavit, ille autem pretiosum lignum
crucis Jerusalem detulit et postmodum Constantinopolim depor-
tavit. Haec in multis chronicis leguntur. — ——— 2. De hoc antem
ligno crucis sic dixit Sibilla apud paganos, sicut dicitur in hystoria
tripartita: o ter beatum lignum, in quo Deus extensus est! Hoc
sorte dictum est propter vitam naturae, gratiae et gloriae, quae
ex cruce provenit. — -— - 3. Apud Constantinopolim Judaeus
quidam ecclesiam sanctae Sophiae ingressus quandam imaginem
¹)Christi ibidem conspexit. Qui se ibi solum considerans gladium
arripuit et appropians imaginem Christi in gutture percussit statim-
que inde sanguis exivit et Judaei faeiem et caput adspersit. Qui
territus imaginem accepit et ipsam in puteum projiciens statim
aufugit. Quidam autem christianus eidem obviavit sibique dixit:
unde venis, Judaee? aliquem hominem occidisti. Et ille: salsum
est. Cui rursus hoino ille dixit: vere homicidium perpetrasti et
ideo sanguine aspersus es. Et Judaeus: vere Deus christianorum
magnus est et fides ejus firma per onmia comprobatum nequaqnam
enim hominem percussi, sed Christi imaginem, et continuo sanguis
emanavit de ejus gutture. Duxit autem Judaeus hominem illum ad pu-
teum et inde sanctam imaginem extraxerunt. Plaga autem iu gut-
ture Christi, ut fertur, adhuc hodie cernitur et Judaens continuo
fidelis efficitur. — — — 4. Apud Syriam in civitate 2)Βοι·ἱιἸι quidam
christianus sub annua pensione hospitium habens imaginem domini
crucifixi contra lectuli faciem in pietate affixerat et ibi orationes
suas continue faciebat. Post annum vero aliam domum locavit et
imaginem ibidem ex oblivione reliquit, quidam autem Judaeus
praedictam domum conduxitet die quadam unum de suis contribulibus
ad convivium invitavit, Inter epulas autem ille, qui invitatus suerat,
casu circumspiciens imaginem infixam parieti contuetur et in illum,
qui se invitaverat, ira fremens, cur imaginem Jesu Christi Nazareni
tenere audeat, comminatur. Ille antem, cum adhuc praedictam
imaginem non vidisset, sacramentis, quibus poterat, affirmabat,
quod illam, de qua dicebat. imaginem penitus ignorabat. Tunc

 

Ι) Christi vorem omittit Fid. l‘r. 2) Alii: nerith legunt.

