i
ι

a

Cap. CLXVIII. De sancta Elizabeth. 753

1. Elizabeth, illustris Ungariae regis filia, genere nobilis, ssed
fide ac religione nobilior stirpem tam nobilem nobilitavit exemplis,
illustravit miraculis et decoravit gratia sanctitatis. Quam auctor
naturae supra naturam quodammodo extulit, dum puella regalibus
nutrita deliciis omnia puerilia aut omnino contemneret aut eadem in
Dei obsequium manciparet, ut liquido clareat, tenera ejus infantia
quanta simplicitate viguit, quanta dulci devotione incepit. Extunc
siqnidem coepit bonis assuescere studiis, ludos spernere sanitatis,
successus prosperos sugere mundi, proficere semper in reverentia Dei.
Cum enim adhuc esset quinquennis, in ecclesia orandi gratia tam
sedula permanebat, ut eam ejus sodales vel ancillae avellere vix
valerent. Quam cum ancillae vel coaetaneae observarent, aliquam
de illis causa ludi versus ¹)cappellam insequi videbatur, ut ex
hoc intrandi ecclesiam opportunitatem captaret. Quam ingrediens
genua flectebat aut pavimento totaliter incumbebat, et licet littera-
rum peritiam non haberet, tamen coram se in ecclesiis saepe
psalterium expandebat, ut quodammodo se legere fingeret, ne velut
occupatam quis impediret3 se quoque cum puellis ad terram pro-
stratam ludi specie mensurabat, ut subv tali occasione Deo reve—
rentiam exhiberet. In ludo etiam et annulorum et aliis ludis spem
totam in Deo ponebat. Et ex his, quae puella parvula lucrabatur vel
alias peculiariter possidebat, puellis pauperculis decimas exhibebat
inducens eas, ut saepe orationem dominicam dicerent et crebro vir-
ginem salutarent. Crescens vero per aetatem temporis et crescebat
amplius per affectum devotionis, nam beatam virginem Dei geni-
tricem in sui patronam et advocatam et beatum ,Iohannem evange-
listam in suae castitatis custodem elegit. Cum enim singulae
schedulae singulorum apostolorum nominibus inscriptae altari im-
ponerentur et quaelibet aliarum puellarum casu sibi schedulam
contingentem acciperet, ista oratione susa tribus vicibus schedulam,
uhi nomen sancti Petri erat inscriptum, ut desiderabat, accepit,
ad quem tanto devotionis ferebatur affectu, ut nihil in ejus nomine
petentibus denegaret. Ne vero mundi successus sibi nimium blan-
diretur, quotidie in rebus prosperis sibi aliquid detrahebat. Cum
enim in aliquo ludo sihi prospere succederet, reliquum intermittens
dicebat: nolo procedere, sed propter Deum reliquum intermitto.
Ad choreas quoque cum puellis caeteris advocata, cum unum clr-

1) Ed. Pr. capulam - ex hoc intrandi e. ut opportunitatem etc. legit.

48

