506 Cap. cxlx, De assumtione sanctae Mariae virginis.

salutavit. Quem felix Maria conspiciens vehementer obstupuit et
prae gaudio lacrimas continere nequivit dixitque: tili Johannes,
memor esto verborum magistri tui, quibus me tibi matrem et te
mihi in lilium commendavit. Ecce a domino evocata debitum hu-
manae couditionis exsolvo ac corpus meum tibi cura sollicita
commendo, Audivi enim, Judaeos iniisse consilium dicentes: ex-
spectemus, viri fratres, quoadusque illa, quae Jesum portavit,
subeat mortem, et corpus ejiis continuo rapiemus ac injectum igni-
bus comburemus. Tu igitur hanc palmam deferri facies ante fere-
trum, cum corpus meum duxeritis ad sepulchrum. Dixitque Jo-
hannes: o utinam hic essent omnes apostoli fratres mei, ut de-
center tibi parare possemus exsequias et exsolvere laudes dignas.
Haec illo dicente omnes apostoli de locis, in quibus praedicabant,
a nubibus rapiuntur et ante Mariae ostium collocantur, qui videntes
se ibidem insimul congregatos mirabantur dieentes: quaenam causa
est, propter quam nos hic dominus insimul congregavit? Johannes
igitur ad eos exiit et dominam de corpore recessuram praedixit et
addidit dicens: videte , fratres, ne, cum obierit, aliquis eam de-
fleat, ne hoc videns populus conturbetur et dicat: ecce isti quo-
modo timent mortem, ,qui tamen aliis praedicant resurrectionem.
Dionysius Pauli apostoli discipulus in libro dc divinis nominibus
hoc idem asserit, apostolos scilicet in dormitione virginis convc-
nisse et se similiter interfuisse ac unumquemque in laudem Christi
et virginis sermonem fecisse. Ait enim sic loquens ad ¹)Hierotheum:
nos, ut nosti et ipse, et multi sanctorum nostrorum fratrum cum
convenissemus ad visionem corporis vitae principis et quod Deum
suscepit, aderat autem et frater Dei Jacobus et Petrus et summa et
perfectissima theologorum summitas ²)1‘aulus. Postea visum est, ut
³)universi llierarchae laudarent, sicut unusquisque erat ⁴)sufficiens‚
infinitae virtutis bonitatem tliearticae infirmitatis. Haec Dionysius.
Cum autem beata Maria omncs apostolos congregatos vidisset.
dominum benedixit et in medio corum ardentibus lampadibus et
lucernis consedit. Circa vero horam noctis tertiam Jesus
advenit cum angelorum ordinibus, patriarcharum coetibus, mar-
tirum agminibus, confessorura acie virginumque choris et ante
thronum virginis acics ordinantur et dulcia cantica frequentantur.

¹) Ed. rr. Timotheum. 2) Pan Ι ns omittitur in Ed. rr. 3) nec. ιι uiv
v e r s a e Ιι i v r a r c li ia e legunt et ante nt particulam inserunt p o st v i s i Ο -
⁷³ ΝΗ· 4) Ed, rr. suscipiens, Ποῦ. tuni theatricae praeferunt.

