Cap. Lxxu. De ads-censione domini. 321

humanam in coelum ferri gauderent et ipsum sequi desiderarent.
Tertio laetanter, quia jubilantibus angelis, unde psalmus: adscendit
Deus injubilatione. Augustinus: adscendente Christo pavet omne coe-
lum, astra mirantur, plaudent agmina, tubae sonant et laetis se ad-
miscent blanda modulamina choris. Quarto velociter, Psalm.: exsul-
tavit ut gigas ad currendam viam, valde enim velociter adscendit,
qnoniam tantum spatium quasi in momento percurrit. Refert enim
rabbiMoyses maximus philosophus, quod quilibet circulus sive quod-
libet coelum cujuslibet planetae habet in spissitudine viam quingento-
rum annorum, id est spatium tantum, quantum posset aliquis ire via
plana in quingentis annis, et distantia inter coelum et coelum est si-
militer, ut dicit, via quingentorum annorum, et ideo cum sint septem
coeli, erit secundum ipsum a centro terrae usque ad concavum coeli
Saturni, et quod est coelum septimum, via Vll. M. annorum, et
usque ad concavum coeli Vll. M. DCC. annorum, id est tantum spa—
tium, quantum de via plana aliquis iret in vll millibus DCC annis,
si tantum viveret: ita quod quilibet annus componatur ex CCCLXV
diebus et iter cujuslibet diei sit XL milliarium et quodlibet milliare
sit duorum millium passuum sive cubitorum. Hoc Rabbi Moyses.
Utrum autem hoc verum sit, Deus scit. Hanc enim mensurationem
illenovit, qui omnia fecit in numero, pondere et mensura. Iste
igitur suit magnus saltus, quem fecit Christus de terra, scilicet in
coelum et dehoc saltu et quibusdam aliis saltibus Christi sie dicit
Ambrosius: saltu quodam Christus venit in hunc mundum, apud
patrem erat et in virginem venit et ex virgine in praesepe trans-
siliit, deseendit in Jordanem, adscendit in crucem, descendit in
tumulum, surrexit e tumulo et sedet ad patris dextram. Circa
quartum, cum· quibus scilicet adscendit, notandum, quod adscendit
cum magna praeda hominum et inagna multitudine angelorum. Quod
enim eum praeda hominum adscendit, patet per illud, quod dicitur
in psalmo: adscendisti in altum, cepisti captivitatem etc. Quod
autem adscendit cum multitudine angelorum, patet per illas inter-
rogationes, quas Christo adscendente minores angeli fecerunt ma-
joribus, ut habetur Ysaias LXIII: quis est iste, qui venit de Edom
tinctis vestibus de Bosra, ubi dicit Glossa‚ quod quidam angeli non
plene cognoscentes mysterium incarnationis, passionis et resurrectionis
videntes adscendere ad coelos dominum cuin multitudine angelorum
et sanctorum hominum propria virtute, ipsum incarnationis et pas-

sionis m)·steriuin admirantur et angelis comitantibus dominum ‹li-
21

