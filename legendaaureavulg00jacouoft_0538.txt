502 Cap. CXVIII. De sancto Hyppolito et sociis ejus.

riano praesecto eum tradidit, ut omnes facultates ejus acciperet et
diris tormentis eum interficeret. Invento quoque, quod ejus fa-
milia christiana esset, adducti sunt ante conspectum ejus. Qui
cum ad sacrificia cogerentur, Concordia nutrix Hyppoliti pro omni-
bus respondit: nos cum domino nostro volumus mori potius pudice,
quam impudice vivere. Cui Valerianus: genus servorum nonnisi
cum suppliciis emendatur. Tunc praesente Hyppolito et gaudente
jussit eam tamdiu plumbatis caedi, quousque emisit spiritum, dixit-
que Hyppolitus: gratias tibi ago, domine, quia nutricem meam
ante conspectum sanctorum tuorum praemisisti. Deinde extra por-
tam Tyburtinam Valerianus Hyppolitum cum familia sua duci fecit,
Hyppolitus autem omnes confortans dixit: fratres nolite metuere, quia
ego et vos unum Deum habemus. Jussitque Valerianus, ut in con-
spectu Hyppoliti omnihus capita amputarentur, Hyppoliti vero pedes
ad colla indomitorum equorum feeit ligari et per ¹)carduos et
tribulos trahi tamdiu, donec spiritum exhalaret, circa annos domin-i
CCLVI. Eorum corpora Justinus presbiter rapuit >et juxta eorpus
sancti Laurentii sepelivit, corpus vero sanctae Concordiae inveniri
non potuit, quia suerat in cloacam projectum. Miles autem quidam
nomine Porphirius credens beatam Concordiam aurum et gemmas in
vestimentis habere, ad quendam cloacarium nomine Yreneum, qui
erat occulte christianus, accessit et dixit: secretum custodi et ex-
trahe Concordiam, quia spero, quod aurum aut gemmas in vestibus
suis habuit. Cui ille: ostende mihi locum et secretum habeo et,
quidquid invenero, nuntiabo. Cum ergo extractum suisset et nihil
invenissent, miles ille protinus sugit et Yreneus vocato quodam
christiano nomine riHabundo corpus ad sanctum Justinum detulit,
quod ille devote suscipiens juxta corpus sancti Hyppoliti et aliorum
sepelivit. Quod Valerianus audiens Yreneum ct Abundum tenuit
ct ambos in cloacam vivos misit, quorum corpora Justinus rapuit
et cum aliis sepelivit. Post hoc Decius cum Valeriano in currum
adscendit aureum et pergunt ad amphitheatrum, ut crucient christia-
nos, Arreptus igitur Decius a daemone clamabat: ο lIyppolite,
catenis asperis vinctum mc tenes. Valerianus similiter clamabat:
0 Laurenti, igneis eatenis me ligatum trahis, et eadem hora Vale-
rianus exspiravit, Decius autem domum reversus triduo a daemone
vexatus clamabat: adjuro te , Laurenti, modicum cessa a tormentis.

 

1) nd. Pr. »mul«.- cardones legit. 2) Alii IIabnndino legunt.

