604 Cap. CXXXVI. De sanctis Protho et Jaeincto.

me irruens impudenter me voluit violare, et nisi unius ancillae,
quae intra cubiculum erat, fuissem liberatus suffragio, suae me
libidini sociasset. Audiens igitur praefectus ira accenditur et missa
apparitorum multitudine Eugeniam caeterosque servos Christi ferro
vinctos adduci fecit diemque statuit, in quo omnes tradi deberent
morsibus bestiarum. Accersitis etiam iis coram se dixit ad Eu-
geniam: dic nobis, sceleratissime, an hoc vos Christus vester
docuit, ut operam corruptionibus detis et matronas impudenti ve-
sania violetis, Cui Eugenia demissa facie, ne agnosceretur, re-
spondit: dominus noster castitatem docuit et integritatem servantibus
aeternam vitam promisit. Hanc autem Melanciam falsam testem
monstrare possumus, sed melius est, ut nos patiamur, quam quod
illa, cum convicta fuerit, puniatur et fructus patientiae iiosti·ae⁸‹te-
pereat. Verumtamen adducat ancillam, quam dicit nostri sceleris
esse testem, ut ex ore ejus possint refutari mendacia. Quae cum
adducta esset, illa a domina sua docta constanter sibi apponebat,
quod dominam suam opprimere voluit, cumque omnes de familia
similiter depravati sic esse testarentur, ait Eugenia: tempus tacendi
transiit et tempus loquendi advenit3 nolo, ut impudica in servos
Christi crimen imponat nec fallacia glorietur3 ut autem mendacium
veritas superet et sapientia malitiam vincat, veritatem ostendam,
non propter Jaetantiam, sed propter Dei gloriam, Et haec dicens
tunicam a capite usque deorsum sive usque ad cingulum scidit et
femina apparuit dixitque praefecto: tu mihi pater, Claudia mater,
fratres hi duo, qui tecum sedent, Avitus et Sergius, ego Eugenia
filia tua, lii duo Prothus et Jacinctus.- Quod pater audiens et
filiam cognoscere incipiens in amplexus cum matre irruit et la-
crymas multas effudit, Eugenia autem vestibus aureis induitur et
in sublime tollitur, ignis autem de coelo venit et Melanciam cuni
suis consumsit. Sicque Eugenia patrem, matrem et fratres totam-
que familiam ad fidem Christi convertit, ita quod pater propter
hoc a praefectura depositus a christianis episcopus ordinatur et in
oratione persistens ab infidelibus occiditur, Claudia autem cum
filiis suis et Eugenia Romam revertitur et ibi multi ab iis ad
Christum sunt conversi. Eugenia autem jussu imperatoris ligata
grandi saxo in Tyberim praecipitatur, sed rupto saxo snper undas
incolumis gradiebatur. Tunc in fornacem ardentem projicitur, sed
exstincta fornace refrigerio utebatur. Recluditur deinde in tene-
brosum carcerem, sed lumen splendidissimum radiabat eidem.

