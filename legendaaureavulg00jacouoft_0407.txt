Cap. LXXXIX. De ¹sancto Petr'o apostolo, 377

dederunt, et eam artificio suo in ejus ventre excrescere fecerunt et
subito venter ejus naturae contraria non sustinens intumuit, ita ut
Nero se puero gravidum aestimaret, faciebantque sibi servare
diaetam, qualem nutriendae ranae noverant convenire dicentes, quod
propter conceptum talia eum observare oporteret. Tandem nimio
dolore vexatus medicis ait: accelerate tempus partus, quia languore
pariendi vix anhelitum habeo respirandi. Tunc ipsum ad vomitum
impotionaverunt et ranam visu terribilem, humoribus infectam et
sanguine edidit cruentatam, respiciensque Nero partum suum ipsum
abhorruit et mirabatur adeo monstruosum, dixerunt autem, quod
tam difformem fetum protulerit, ex eo , quod tempus partus no-
luerit exspectare. Et ait: suine talis de matris egressus latibulis?
Et illi: etiam. Praecepit ergo, ut fetus suus aleretur et testudini
lapidum servandus includeretur. Haec autem in chronicis non le-
guntur, sed apocrypha sunt. Deinde miratus, qualis et quanta
fuerit succensio Tr0Jae, Romam per vn dics et noctes succendi
fecit, quod ex altissima turri prospectans laetatusque flammae pul-
chritudine turgido habitu ¹)Iliadem decantabat. Hic, sicut habetur
in chronicis, retibus aureis piscabatur, cantibus intendebat, ita ut
omnes cytharistas et tragoedos superaret, virum in uxorem duxit,
ipse a viro, ut uxor, acceptus est, ut ait Orosius, Romani vero ejus
vesaniam ulterius non serentes in eum impetum fecerunt et usque
extra civitatem persecuti sunt. Qui videns, quod evadere non
posset, fustem dentium morsibus exacuit et se per medium palo
transfixit et tali morte vitam finivit. Alibi tamen legitur, quod a
lupis devoratus sit. Redeuntes Romani ranam in testudine latitan-
tem invenerunt et ipsam extra civitatem projicientes combusserunt,
unde etpars illa civitatis, ut aliqui dicunt, ubi latuerat rana, Latera-
nensis ²) nomen accepit. - 4. Tempore sancti Cornelii papae Graeci
fideles apostolorum corpora furati eadem asportabant, sed daemo-
nes in ydolis habitantes divina coacti virtute clamabant: viri Ro-
mani, succurrite, quia Dii vestri auferuntur. Quapropter fidelibus
intelligentibus de apostolis, gentilibus vero de suis Diis multitudo
adunata fidelium et infidelium eos persequitur, unde Graeci timen-
tes apud catacumbas apostolorum corpora in puteum projecerunt,
sed a fidelibus inde postmodum sunt extracta. Gregorius tamen
in registro dicit, quod tanta eos vis tonitrui atquc fulguris terrnit ac

1) Vulgo legitur: Hvlyedam. 2) Ad‹litnr; a latente rana. Male.

