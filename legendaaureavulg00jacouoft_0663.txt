Cap. CXL. De sancto Matthaeo apostolo, 623

‘qui ita homines suis artibus dementabant, ut, quoscunque vellent,
membrorum officio et sanitate privare viderentur. Qui in tantam
snperbiam eruperunt, ut se quasi Deos ab hominibus facerent ad-
orari. Matthaeus autem apostolus praedictam civitatem ingressus
et apud eunuchum Candacis reginae, ¹)quem Philippus baptiza-
verat, hospitatus ita magorum praestigia detegebat, quod, quid-
quid* ipsi faciebant hominibus in perniciem, hoc ipse converteret
in salutem. Eunucho autem sanctum Matthaeum interrogante, quo-
modo tot linguas loqueretur et intelligeret, exposuit ei Matthaeus,
quod spiritu sancto descendente omnium linguarum scientiam re-
perisset, ut, sicut illi, qui per superbiam turrim usque in coelum
aedificare volebant, prae confusione linguarum ab aedificatione
cessaverunt, sic apostoli per oninium linguarum scientiam turrim
non de lapidibus, sed de virtutibus construant, per quam omneS,
⁷ ,qui crediderint, in coelum adscendunt. Tunc venit, qui diceret,
magos illos cum duobus advenisse draconibus, qui ignem sulphu-
reum ex ore ct naribus evomentes cunctos homines occiderent,
apostolus autem signo crucis se muniens ad eos secure exivit.
Quem mox ut dracones viderunt, ante ejus pedes protinus dor-
mierunt dixitque. magis: et ubi est ars vestra? excitate eos, si
potestis; ego autem, nisi dominum rogassem, quod in ine cogita-
veratis inferre, in vos protinus retorsissem. Cum autem populus
convenisset, in nomine Jesu draconibus, ut abirent, praecepit et
nullum laedentes protinus abierunt. Coepit quoquc populo de gloria
paradisi terrestris magnum sermonem contexere asserens, ipsum
omnibus montibus eminere et proximum coelo esse, spinas veltribulos
ibi non esse, lilia vel rosas ibi non marcescere, senectutem ibi non
evenire, sed homiues ihi juvenes semper manere, angelorum organa
ibidem sonare, aves vocatas continuo obedire. De hoc autem
paradiso terrestri dixit hominem ejectum esse, sed per Christi
nativitatem in paradisum coelestem revocatum fuisse. Et cum haec
populo loqueretur, ecce subito tumultus exortus est, in quo regis
tilius mortuus plangebatur. Quem eum magi susc-itare non possent,
suadebant regi, quod in Deorum consortium raptus fuisset, ct ideo
simulacrum et templum sibi construi oporteret. Praedictus autem
eunuchus magos custodire faciens apostolum advocavit, qui
oratione fusa eum protinus suscitavit. Quapropter rex nomine
Egippus hoo viso per universas suas provincias misit dicens:

 

1) Ed. Pr. quam praefert.

