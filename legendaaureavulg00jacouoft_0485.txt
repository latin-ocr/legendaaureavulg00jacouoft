Cap. CVH. De sancto Germano episcopo. 451

â€¹zida et filio suo Valentiniano honorifice susceptus est, hora vero
coenae regina ei misit vas argenti amplissimum delicatioribus cibis
plenum, quod ille sie suscepit, ut cibos famulis traderet et sibi
pro pauperibus ipsum vas argenteum retineret. Loco vero mu-
neris misit reginae scutellam ligneam panem hordeaceum continen-
tem, quod illa libenter recepit et vas illud postmodum argento
texit, Quadam autem vice dum praedicta regina eum ad convivium
invitasset, ille benigne annuens ab hospitio suo usque ad palatium.
eo quod jejuniis et orationihus esset consectus, asino deserente
portatus est, sed dum comederet, asinus sancti Germani mortuns
est. Quod regina audiens equum mirae mansuetudinis episcopo
praesentari fecit, quem intuens ait: meus mihi asinus praesentetur,
quia, qui me huc attulit, reportabit. Pergensque ad cadaver: surge,
inquit, muscio revertamur hospitio, statimque subsiliens se ipsum
concussit et quasi nihil mali passus esset, Germanum ad hospitium
deportavit. Sed antequam de Ravenna exiret, praedixit, quod
nequaquam in hoc saeculo diutius moraretur. Post modicum febre
corripitur et die vll iu domino moritur et corpus eJus ad Gallias,
sicut a regina petierat, transportatur. Obiit circa annos domini
CCCCXXX. Verum cum sanctus Germanus beato Eusebio Ver-
cellensi episcopo promisisset, quod in sua reversione ecclesiam,
quam fundaverat, sibi dedicaret, cum intellexisset sanctus Eusebius
beatum Germanum exiisse de corpore, ecclesiam suam dedicaturus
cereosaccendi jussit, sed quanto plus accendebantur, tanto plus
exstinguebantur. Quod videns Eusebius intellexit dedicationem aut
alio tempore fieri oportere aut alteri episcopo reservari. Cum
igitur beati Germani corpus Vercellas delatum suisset, mox in
praedictam ecclesiam inducitur et statim cerei omnes divinitus in-
flammantur. Tunc sanctus Eusebius promissionis beati Germani
meminit et quod vivens se facturum promiserat, mortuum secisse
cognovit. Hoc ita oportet accipi, ut non intelligatur de magno
Eusebio Vercellensi, quod tempore illius factum sit hoc, nam ipse
sub Valente imperatore mortuus suit et a morte ipsius usque ad
mortem sancti Germani ultra annos L effluxerant. Fuit ergo alius
Eusebius, sub quo istud, quod narratur, evenit.

e

29*

