Cap. cxlx. De assumtione sanctae Mariae virginis. 507

Quales autem exsequiae ibidem celebratae sint, ex praedicto libello,
qui Johanni adscribitur, edocetur. Nam ipse prior Jesus inchoavit
et dixit: veni, electa mea, et ponam te in thronum meum, quia
concupivi speciem tuam. Et illa: paratum cor meum, domine,
paratum cor meum. Tunc omneS, qui cum Jesu venerant, dulciter
intonant dicentes: haec est, quae nescivit torum in delictis, habe-
bit fructum in refectione animarum sanctarum. Ipsa autem die
semetipsa cecinit dicens: beatam me dicent omnes generationes,
quia fecit mihi magna, qui potens est, et sanctum nomen eJus.
Tunc cantor omnibus intonavit dicens excellentius: veni (le Libano,
sponsa, veni dc Libano, coronaberis. Et illa: ecce venio, quia
in eapite libri scriptum est de me, ut facerem voluntatem tuam,
Deus, quia exsultavit spiritus meus in te Deo salutari meo. Sic-
que Mariae anima de corpore egreditur et in ulnas filii advolavit
fuitque tam a dolore carnis extranea, quam a corruptione exsti-
terat aliena, dixitque apostolis dominus: corpus virginis matris iu
vallem Josaphat deferte et in monumento novo, quod ibidem inve-
nietis, illud recondite et me ibidem triduo, donec ad vos redeam,
exspectate. Statimque eam circumdederunt flores rosarum rosei,
scilicet coetus martirum, et lilia convallium, agmina scilicet angelo-
rum, confessorum et virginum. Post eam apostoli clamitant di-
ceutes: virgo prudentissima, quo progrederis? Esto nostri memor,
Î¿ domina. Tunc ad concentum adscendentium coetus, qui reman-
serant, admirati concite obviam processerunt videntesque regem
suum feminae animam in ulnis propriis bajulantem illamque super
illum innixam obstupefacti clamare coeperunt dicentes: quae est
ista, quae adscendit de deserto deliciis affluens innixa super di-
lectum suum? Quibus concomitantes dixerunt: ista est speciosa
inter filias Jerusalem, sieut vidistis eam plenam caritate et di-
lectione. Sicque in coelum gaudens suscipitur et a dextris filii in
throno gloriae collocatur, apostoli autem viderunt eJus animam
tanti esse candoris, ut nulla mortalium lingua posset effari. Tres
autem virgines, quae ibidem erant, cum corpus eJus lavandi gratia
exspoliassent, tanta statim corpus claritate resplenduit, ut tangi
quidem ad lavandum posset, videri autem non posset: tamdiu autem
lux illa ibidem resplenduit, donec corpus a virginibus lotum fuit.
Apostoli autem corpus ejus reverenter ceperunt et super feretrum
posuerunt dixitque Johannes Petro: lianc palmam ante feretrum,
Petre, portabis, quia domiuus nobis te praetulit ct suarum ovium

