Γ Cap. CLll. De sancta Thaisi meretrice. 679

Deus peccata sua. Et narrata causa sanctus Antonius convocatis
discipulis suis praecepit iis, ut illa nocte vigilantes in oratione
persisterent, singillatim utique, quatenus alicui ex his declararet
Deus causam, pro qua abbas Pafuntius venerat. Cum igitur in-
cessanter orassent, abbas Paulus major discipulus Antonii vidit
subito in coelo lectum pretiosis vestibus ornatum, quem tres vir-
gines clara facie custodiebant. Tres istae virgines suerunt timor
poenae suturae, quae ipsam amalo retraxit, pudor culpae com-
missae, quae ei veniam promeruit, amor j11stitiae, qni eam ad
superna transvexit. Cumque Paulus illis diceret, gratiam illam
tantam esse Antonii, vox divina respondit: non est patris tui An-
tonii, sed Thaisidis meretricis. Quod cum abbas Paulus mane re-
tulisset, cognita Dei voluntate abbas Pasunnus cum gaudio dis-
cessit et mox profectus ad monasterium ostium cellae dissipavit.
Illa vero rogabat, ut adhuc maneret inclusa. Dixit autem ei:
egredere, quoniam remisit tibi Deus peccata tua. Et illa respondit:
testor Deum, quia, ex quo huc ingressa sum, ex omnibus peccafis
feci velut sarcInam et statui ante oculos meos, et sicut non dis-
cedit anhelitus de naribus meis, sic non discesserunt peccata mea
ab oculis meis, sed flebam semper illa considerans Cui abbas
Pal'untius dixit: non propter poenitentiam tuam remisit tibi Deus
peccata tua, sed quia timorem semper habuisti in animo, Et
cum inde illam eduxisset, XV dies supervixit et pausavit in
pace. Abbas quoque Effrem aliam meretricem simili vere modo
convertere voluit. Nam cum illa meretrix sanctum Effrem ad peccan-
dum alliceret impudenter, dixit ei Effrem: sequere me. Qua se·
querite cum ad quendam locum, ubi erat multitudo hominum,
venisset, dixit ei: sede huc, ut commiscear tecum. Et illa: quo-
modo possum hoc facere, tanta multitudine hic stante? Et ille:
si homines erubescis, nonne magis tuum debes erubescere erea—
torem, qui revelat occulta tenebrarum? Illa autem confusa recessit.

