Cap. inx. De sancto Johanne ante portam latinam. 811

mox edidit et se Christi salvatoris servum libere esse exclamavit,
statimque ut edidit signum crucis , omnis illa daemonum multitudo
evanuit. Post hoe cum quadam vice templum sanctae Sophiae prae-
dictus notarius cum domino suo intrasset et ante salvatoris imagi-
nem ambo starent, vidit dominus suus, quod praedicta imago su-
per notarium oculos fixos haberet et ipsum attente respiceret. Quod
videns dictus dominus et admirans juvenem ex parte dextera stare
fecit viditque, quod imago in illam iterum partem oculos volvisset
et super notarium fixos haberet, rursumque fecit ipsum ire ex parte
sinistra et ecce iterum imago oculos volvit et notarium ut prius
respicere coepit, Tunc adjuratus a domino, ut sihi diceret, quid
apud Deum meruisset, propter quod sic eum imago respiceret,
dixit, se nullius boni conscium esse, nisi quod eum coram dyabolo
negare noluisset.

CAP. mx. (65.)

De saneto J ohanne ante portam lafinam.

Johannes apostolus et evangelista dum Ephesi praedicaret, a
proconsule capitur et ut diis immolet, invitatur. Qui dum renueret,
in carcerem mittitur et ad Domitianum Imperatorem epistola mitti-
tur, in qua magnus sacrilegus et Deorum contemtor et crucifixi
cultor nominatur. Jussu igitur Domitiani Romam deducitur et de-
duc-to omnes capilli pro derisione a capite praescinduntur ac ante
portam urbis, quae latina dicitur, in dolcum ferventis olei igne de-
subter candente mitti jubetur, nullum tamen ibidem dolorem sensit,
sed penitus illaesus exivit. Iu illo igitur loco echesia a christia-
nis fabricatur et dies illa tamquam dies sui martirii solemnizatur.
Cum ergo nec sic a praedicatione Christi cessaret, jussu Domitiani
in Pathmos insulam relegatur nee tamen imperatores Romani aposto-
los persequebantur, quia Christum praedicabant, cum ipsi nullum
Deum respuerent, sed quia ipsum sine senatus auctoritate deifica-
tum aJ'ehant, quod ipsi de nemine fieri prohibuerunt. Unde legitur
in hystoria ecclesiastica, quod, cum pylatus quadam vice ad Ty-
berium epistolas de Christo misisset et ipse Tyberius ejus fidem a
Romanis recipi assentiret, senatus omnino respuit ex eo, quod non
sui auctoritate Deus vocatus suit. Alia causa est, quae legitur in

