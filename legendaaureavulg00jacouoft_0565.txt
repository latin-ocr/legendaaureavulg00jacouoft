Cap. CXX. De sancto Bernardo. 529

salubre, eJus castitatis proposito incidit multosque sibi laqueos ten-
tationis opposuit. Cum enim aliquando in quandam feminam oculos
defixos aliquamdiu tenuisset, continuo de se ipso erubescens in
semet ipsum severissimus ultor insurgit ac in stagnum gelidarum
aquarum insiliens tamdiu ibidem permansit, donec paene exsanguis
effectus per gratiam Dei a calore carnalis concupiscentiae totus
refriguit. Circa idem tempus instinctu daemonis puella quaedam
in lectum dormientis se nuda injecit, quam ille sentiens cum omni
pace et silentio partem ei lectuli, quam occupaverat, cessit et in
latus alterum se convertens dormivit, misera vero illa aliquamdiu
sustinens et exspectanS, deinde palpans et stimulans, novissime, cum
immobilis ipse persisteret, illa licet impudentissima esset, erubuit
et horrore ingenti atque admiratione perfusa surgens aufugit. Cum
iterum in domo cujusdam matronae hospitaretur, illa adolescentem
aspectu decorum considerans, vehementer in concupiscentiam ejus
exarsit, cum autem seorsim tectum sibi sterni fecisset, ipsa impu-
denter et silenter de nocte surgens ad eum accessit. Quam ille sen-
tiens protinus exclamavit: latrones, latrones. Ad quam vocem mulier
fugit, familia surgit, lucerna accenditur, latro quaeritur, sed mi-
nime invenitur, ad lectulos singuli redeunt, quiescunt caeteri, sed
non illa misera requiescit, nam denuo exsurgit, Bernardi lectulum
petit, sed ille: latrones, latrones, denuo exclamavit. Latro iterum
quaeritur, sed nequaquam ab eo, qui solus noverat, publicatur,
usque tertio improba mulier sic repulsa vix tandem metu vel dc-
speratione victa cessavit. Cum autem sequenti die iter ageret,
arguentes eum socii, quod totiens latrones somniaverit, perquirebant.
Quibus ille ait: veraciter hac nocte insidias sum perpessus latro-
nis, quia hospita mihi nitebatur auferre thesaurum irrecuperabilem
castitatis. Perpendens igitur non esse tutum cohabitare serpenti,
fugam meditari coepit et ordinem cisterciensium extunc ingredi
deliberavit. Quod cum fratres ejus cognoscerent et eum ab hoc
proposito modis omnibus prohiberent, tantam ei gratiam dominus
contulit, ut non solum ipse a conversione non prohiberetur, sed
omnes fratres suos et multos alies ad religionem domino lucraretur.
Gerardus tamen frater eJus miles strenuus haec fratris verba vana
putabat et ejus omnino monita repellebat3 tunc Bernardus fide jam
igneus et fraterno caritatis zelo mirum in modum exasperatus: scio,
inquit, frater mi, scie, sola vexatio intellectum dabit auditui. Digi-

tumque lateri ejus apponensz veniet, inquit, dies et cito veniet,
3‚Å¥

