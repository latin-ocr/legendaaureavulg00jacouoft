Cap. CXXXI. De nativitate beatae Mariae virginis. 589

omni sanctitate proficiens et ab angelis quotidie visitabatur et vi-
sione divina quotidie fruebatur. Ait Hieronymus in quadam epistola
ad Chromatium et Heliodorum, quod beata virgo hanc regulam
sibi statuerat, ut a mane usque ad tertiam orationibus insisteret,
a tertia usque ad nonam textrino operi vacaret, a nona ab ora-
tionibus non recedebat, quousque angelus apparens sibi escam
daret. Quarto autem decimo aetatis suae anno pontifex publice
denuntiavit, ut virgines, quae in templo instruebantur et aetatis
tempus implessent, domum reverterentur. ut viris legitime junge-
rentur. CuJus mandato cum caeterae paruissent, sola beata Maria
virgo hoc se facere non posse respondit. tum quia parentes sui
eam domini servitio mancipassent, tum quia virginitatem suam do-
mino ipsa vovisset. Tunc anxiatus est pontifex eo, quod neque contra
scripturam, quae dicit: vovete et reddite, votum infringendum pu-
taret nec morem genti insuetum introducere auderet. Ad imminentem
festivitatem Judaeorum senioribus convocatis omnium haec una fuit
sententia, ut in re tam dubia consilium domini quaereretur. Cum
autem orationi insisterent et pontifex ad consulendum dominum
accessisset, mox de loco oratorii cunctis audientibus vox insonuit
dicens, ut, quicunque de domo David nuptiis habiles non conjugati
essent, singuli virgas singulas ad altare deferrent et cujuscunque
virgula germinasset et in cacumine ejus secundum Ysaiae vatici-
nium spiritus sanctus in columbae specie consedisset, ipse procul
dubio esset, cui virgo desponsari deberet. Erat inter caeteros Jo-
seph de domo David, cui cum incongruum videretur, si vir tani
provectae aetatis tam teneram virginem duceret in uxorem, caeteris
virgas suas afferentibus solus ipse virgam suam subtraxit. Unde
cum nil divinae voci consonum appareret, pontifex iterato dominum
consulendum putavit, qui respondit, quod solus ille virgam suani
non attulit, cui virgo desponsari deberet. Proditus itaque Joseph
cum virgam suam attulisset, et ipsa illico florem geminasset et in
ejus cacumine columba de coelo adveniens consedisset, liquido
omnibus patuit, ipsi virginem desponsatam fore. Desponsata igitur
virgine Joseph ipse quidem in suam civitatem Bethlehem recedit do-
mum suam dispositurus et nuptiis necessaria provisurus, virgo
autem Maria cum Vll virginibus coaevis et collactaneis suis, quas
ob ostensionem miraculi a sacerdote acceperat, ad domum parentum
in Nazareth reversa est, in diebus autem illis angelus Gabriel ei
oranti apparuit et de ea nasciturum Dei filium nuntiavit Dies au-

