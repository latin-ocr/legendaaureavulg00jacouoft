Cap. XCVI. De sancta Maria Magdalena. 411

aliquo itinere impediret3 navem igitur omnibus necessariis copiose
onerantes caetera, quae habebant, in Mariae Magdalenae custodia
relinquentes proficisci coeperunt Jamque unius diei et noctis cursu
consummato coepit nimium mare intumescere, ventus flare, ita ut
omnes et maxime matrona gravida et debilis tam saeva inundatione
fluctuum quassati gravissimis angustiis urgerentur, in tantum, quod
in eam subito dolor partus irruit et inter angustias ventris ct pressu-
ras temporIs filium parturiens exspiravit. Natus igitur puerulus
palpitabat et mammillarum maternarum quaerens solatia lamenta-
biles dabat vagituS. Proh dolor! et natus est infans vivus et ma-
tricida effectus, mori eum convenit, cum non sit, qui vitae tribuat
alimentum. Quid saciet Peregrinus, et cum uxorem mortuam vi-
deat et puerum vagientem querulis vocibus matris mammam appe-
tentem? Lamentabatur plurimum et dicebat: heu miser, quid sa-
cies'? filium habere desiderasti, et matrem cum filio perdidisti.
Nautae acclamabant dicentes: projiciatur in mare hoc corpus, ante-
quam insimul pereamus, quamdiu enim nobiscum suerit, haec
quassatio non cessabit. Et cum corpus apprehendissent, ut illud
in mare Jactarent: parcite, inquit Peregrinus, parcite, et si nec
milii nec matri parcere volueritis, misereamini saltem parvuli va—
gientis, sinite modicum et sustinete, si sorte mulier prae dolore in
exstasi posita adhuc valeat respirare. Et ecce non procul a mari
quidam collis apparuit, quo viso utilius esse credidit corpus et
puerulum illuc deferri, quam marinis belluis ad devorandum dari
et ¹)vix a nautis prece et pretio extorsit, ut illic applicarent,
cumque illic prae duritia foveam non potu1sset effodere, in secre-
tiori parte collis chlamyde supposita corpus collocavit et puerulum
mammis ejus apponens cum lacrymis ait: o Maria Magdalena, ad
perditionis meae cumulum ²)Massiliae partibus applicuisti: cur in-
felix admonitione tua hoc iter arripui? petistine Deum, ut mulier
mea hac de causa conciperet et periret? Ecce enim concepit et
pariendo mortem subiit, conceptusque est natus, ut pereat, cum
non sit, qui enutriat. Ecce, quod prece tua obtinui, tibi enim
omnia mea commendavi Deoque tuo commend03 si potens es, me-
Αιιιοι· sis animae matriS, et proce tua misereatur, ne pereat natus.
Tunc chlamyde sua eorpus cum puero circumquaque operuit et
postmodum navem conscendit. Cumque ad Petrum venisset, Petrus

1) Ed. l’r. legit: iuxta nantis. Male. 2) Ed. Pr. legit: Massiliae
applicuisti, Alii addunt ante meae verba et miseriae.

